# Förberedelser inför andra seminariet

[Instruktioner](https://coursepress.lnu.se/kurs/webbteknik-ii/seminarium-2/seminarium-02/)
till uppgiften

## 1. Webbens framtid

-   Jag tror att vi kommer att använda webben mycket mer i framtiden, allt fler
    av våra prylar kommer att vara uppkopplade, tvättmaskinen kommer kanske maila
    när den är färdig, kylskåpet fyller automatiskt på inköpslistan i mobilen,
    garderoben bokar tvätt-tid när den ser att det börjar bli tomt osv. Hur snabbt
    utvecklignen dit kommer att gå är svårt att säga, men jag tror att det kan
    gå snabbare än man väntar sig.

    Förmodligen kommer också sakta men säkert myndigheter och all annan post
    att gå till en webbtjänst istället för brevlådan.

-   Jag tror att vi kommer att se mycket mer av vad som tidigare endast funnits
    som desktop-applikationer. Mer och mer mjukvara kommer att flyttas ut från
    lokala klienter till webbtjänster, 3D-spel och annan mjukvara som tidigare
    behövt installeras kommer att finnas tillgängliga på nätet. Dessa applikationer
    kommer givetvis också dra nytta av faktumet att de är onlinebaserade, så
    förmodligen har vi inte sett nog av _dela-trenden_.

-   Jag tror bara att arbetet kommer att bli mer givande och roligare i framtiden,
    de tekniker vi använder oss av idag har mängder med uppenbara brister, som
    allt eftersom abstraheras bort av ramverk, bibliotek och modernare versioner
    av programmeringsspråk. Vi kommer att ha mer uttrycksfulla och vackra språk
    att skriva i, bättre verktyg att testa våra applikationer med och i allmänhet
    mer tid att ägna oss åt applikationernas syfte, istället för tekniskt krångel.

### Fallstudie

-   Jag tror att 100% webb är framtiden, men inte riktigt nutiden. Det finns
    online-lösningar för de flesta applikationer man skulle vilja köra idag,
    så det går absolut att _klara sig_ med bara en webbläsare. Dock tycker
    jag inte att tjänsterna är tillräckligt bra ännu, framförallt vad gäller
    prestanda. Innan 100% webb blir verklighet så måste webbapplikationerna
    kännas lika snabba som lokala installationer.

-   Jag hade klarat mig, men förmodligen varit väldigt frustrerad som jag endast
    hade en webbläsare som programplattform. Cloud9:s Ace Editor är hyfsat kompetent
    och det finns inte särskilt många andra applikationer än min texteditor och
    min extremt noggrant konfigurerade terminalmiljö som jag inte redan kör online.

    Funktionaliteten finns i stor grad, men känslan av full kontroll och snabb
    respons som man får i den lokala miljön är ännu långt ifrån matchad.

## 2. Öppen data

-   Öppen data är data som är tillgänglig för vem som helst att använda utan
    att begränsas av copyright-lagar, patent eller liknande.

-   Krav på öppen data är att den ska vara:

    |   Villkor    |                    Beskrivning                    |
    | ------------ | ------------------------------------------------- |
    | Komplett     | tillgängliggöras i så stor omfattning som möjligt |
    | Primär       | tillgängliggöras i originalformat                 |
    | Aktuell      | tillgängliggöras så fort som möjligt              |
    | Tillgänglig  | lätt att komma åt                                 |
    | Maskinläsbar | för automatisk bearbetning                        |
    | Fri          | gratis, utan inskränkningar på rättigheterna      |
    | Öppet format | öppen standard på datan                           |

    [Källa](http://www.skl.se/vi_arbetar_med/e-samhallet/oppnadata/vad-ar-oppna-data)

-   Jag tror att det kommer vara lättare att få tag i information man behöver,

### Fallstudie

-   Jag hade velat se API:er för statistisk data om befolkningen, till exempel
    hälsoindex osv, som kan ge ett mer dynamiskt sätt att ge aktuella referenser,
    man skulle t.ex. kunna referera till en sida som presenterar aktuell information
    istället för en källa som inte uppdateras.

-   Även om jag personligen tycker om tanken på att göra information så öppen som
    möjligt så tycker jag att myndigheter borde vara väldigt försiktiga med vad
    de släpper fritt. Kommuner kan sitta på känslig data, men också väldigt mycket
    värdefull information.

-   Det blir svårare och svårare att vara anonym, snart kommer man inte ens kunna
    göra bort sig på krogen utan att snubben i hörnet på 10 sekunder får tillgång
    till ens hemadress och en väldokumenterad sammanfattning av ens liv.

